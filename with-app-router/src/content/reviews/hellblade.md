---
title: "Hellblade review"
date: "2024-03-30"
image: "/images/hellblade.jpg"
---

__Hellblade: Senua's Sacrifice__ — відеогра жанру action-adventure, розроблена й випущена британською компанією Ninja Theory. Вихід гри відбувся 8 серпня 2017 року на персональний комп'ютерах і PlayStation 4, на Xbox One — 11 квітня 2018 року. Hellblade є великобюджетною інді-грою, розробленою за власні кошти компанії-розробника.

Події гри відбуваються в ранньому середньовіччі та представлені в дусі темного фентезі і психологічних жахів, поєднуючи історичне тло з кельтською і скандинавською міфологією. Її головна героїня, войовниця на ім'я Сенуа, вирушає у подорож у світ мертвих Гельгейм, щоб врятувати з рук богині Гель душі свого загиблого коханця. При цьому через її психічну недугу реальність переплітається з галюцинаціями. Сюжет гри одночасно є метафорою боротьби героїні з психозом який її переслідує.

Гра виявилась комерційно успішною й отримала позитивні відгуки критиків, високо оцінивши атмосферу, звуковий дизайн та оповість у грі, водночас геймплей отримав стриманіші оцінки. Низка оглядачів назвали гру витвором мистецтва, особливо відзначивши незвичайну тему психозу та серйозність підходу розробників до його зображення. Hellblade також привернула увагу преси як інді-гра, що за рівнем графіки і загальною якістю значно переважає інші ігри з цієї ж категорії. Продовження, Senua's Saga: Hellblade II, буде випущено у травні 2024 року.